<?teipublisher template="esittely.html" odd="teipublisher.odd" view="single"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Esittely</title>
                <author>Kati Kallio ja Jukka Saarinen</author>
            </titleStmt>
            <editionStmt>
                <edition>SKVR. Karjalaisten, inkeriläisten ja suomalaisten kansanrunojen verkkopalvelu.</edition>
                <respStmt>
                    <resp>Kirjoittajat</resp>
                    <name>Kati Kallio, Jukka Saarinen</name>
                </respStmt>
            </editionStmt>
            <publicationStmt>
                <distributor>Suomalaisen Kirjallisuuden Seura</distributor>
                <publisher>Suomalaisen Kirjallisuuden Seura</publisher>
                <pubPlace>Helsinki</pubPlace>
                <date>2024</date>
            </publicationStmt>
            <sourceDesc>
                <p>Pohjana käytetty Jukka Saarisen laatimaa aiemman SKVR-tietokannan esittelytekstiä sekä Kallion 
                    kirjoittamia osuuksia artikkelista <ref target="https://doi.org/10.30666/elore.126008">“Eteneminen omalla vastuulla. Lähdekriittinen laskennallinen 
                        näkökulma sähköisiin kansanrunoaineistoihin”</ref>, <hi rend="italics">Elore</hi> 30(1): 59−90).
                </p>
            </sourceDesc>
        </fileDesc>
    </teiHeader>
    <text>
        <body>
            <div type="intro">
                <pb n="1"/>
                <div xml:id="part1">
                    <head>Esittely</head>
                    <fw type="authors">Kati Kallio ja Jukka Saarinen</fw>
                    <p>SKVR-teoksen 34 niteessä SKVR-teoksen 34 niteessä (1908–1948, 1997) pyrittiin julkaisemaan merkittävimpänä pidetty arkistoihin tallennettu ja 
                        kirjallisista lähteistä löydetty kalevalamittainen runous. Julkaisemisestaan lähtien se on toiminut 
                        tutkijoiden ja kansanrunoudesta kiinnostuneiden keskeisenä lähdeaineistona. Suurin osa aineistosta 
                        on peräisin Suomalaisen Kirjallisuuden Seuran kokoelmista.</p>
                    <p>SKVR:n julkaisijoiden päämääränä oli täydellinen kalevalamittaisen runouden ainesjulkaisu. Teossarja 
                        sisältää myös esimerkiksi suorasanaisia loitsuja ja uusimittaisia kehtolauluja ja lastenrunoja, 
                        ja toisaalta siitä puuttuu kalevalamittaisia aineistoja, jotka koettiin sopimattomiksi tai ei-perinteisiksi.</p>
                    <p>SKVR:ssa julkaisematonta ja myöhemmin kertynyttä aineistoa alettiin 1960-luvulta lähtien työstää 
                        julkaisemattoman kalevalamittaisen runouden kortistoksi, jonka digitoitu versio (JR) on liitetty mukaan verkkopalveluun. 
                        JR-aineisto on toimittamaton ja tarkistamaton, ja saattaa sisältää vääriäkin tietoja. Kalevalamittaisen perinteen 
                        ohella se sisältää esimerkiksi leikinalkajaisloruja, riimillisiä kansanlauluja, kirjallislähtöisiä tai aikanaan 
                        sopimattomiksi katsottuja runoja, vepsäläistä aineistoa, luonnonäänten jäljittelyitä sekä muutamia karjalaisia 
                        itkuvirsiä ja saamelaisia joikuja. <ref target="https://www.finlit.fi/arkisto/">SKS:n arkistossa</ref> 
                        on tämän lisäksi myös  karjalaisia ja inkeriläisiä runolauluäänitteitä, joista suuri osa on litteroitu ja osa nuotinnettu. 
                        Ne eivät kuitenkaan sisälly JR-aineistoon.</p>
                    <p>Verkkoaineisto on mahdollisimman uskollinen versio historiallisesta kirjasarjasta: lähinnä vain 
                        ilmeisiä virheitä on korjattu. Se sisältää yhteensä 89 247 tekstiä. Täydentävässä JR-aineistossa on tällä hetkellä 
                        85 610 tekstiä. SKVR-verkkopalvelu liittyy SKS:n laajempaan hankkeeseen saattaa digitoituna tutkimuskäyttöön ja luettavaksi suuria 
                        aineistokokonaisuuksia. SKS:n erilaisia digitoituja aineistoja on saatavilla 
                        <ref target="https://www.finlit.fi/aineistomme-verkossa/">SKS:n verkkosivuilla</ref> sekä Finnassa, 
                        josta löytyvät myös vanhimpien runoaineistojen käsikirjoitukset. SKVR-korpus on ladattavissa kokonaisuudessaan 
                        <ref target="https://github.com/sks190/SKVR">SKS:n GitHub-sivulta</ref>.</p>
                    <p>Runolauluaineistoja on myös muualla. Virolaisia sähköisiä runoaineistoja on julkaistu 
                        <ref target="https://folklore.ee/era/ava.htm">Eesti Rahvaluule Arhiivin</ref> (Viron Kansanrunousarkisto) 
                        yhä täydentyvässä tietokannassa <ref target="https://www.folklore.ee/regilaul/andmebaas"><hi rend="italics">Eesti Regilaulude Andmebaas</hi></ref> 
                        (Virolaisen runolaulun tietokanta. Eesti Rahvaluule Arhiivissa on laajoja äänitekokoelmia paitsi Viron, myös Inkerin ja Venäjän Karjalan 
                        alueelta. Venäjällä etenkin Petroskoissa Karjalan tutkimuskeskuksen Kielen, historian ja kirjallisuuden 
                        instituutin kokoelma sisältää paljon 1900-luvun käsikirjoitus- ja ääniteaineistoja Karjalasta ja Inkeristä. 
                        Suomessa 1900-luvun ääniteaineistoja on myös esimerkiksi Kotuksen arkistossa, Tampereen yliopiston 
                        Kansanperinteen arkistossa sekä Juminkeon arkistossa.
                    </p>
                </div>
                <pb n="2"/>
                <div xml:id="part2">
                    <head>Lähdekriittisiä huomioita</head>
                    <list type="bulleted">
                        <item>osassa SKVR-aineistoa paikka- ja keruuaikatiedot puuttuvat tai ne ovat epävarmoja. Kirjasarjan 
                            toimittajien päättelemät paikkatiedot on yleensä merkitty hakasulkuihin, toisinaan varustettu myös 
                            kysymysmerkeillä.</item>
                        <item>JR-aineiston paikka- ja keruutietoja ei ole tarkistettu, eli ne voivat sisältää virheitä. Aineisto 
                            sisältää monenlaisia kopioita ja alkuperältään epävarmoja aineistoja.</item>
                        <item>paikkatiedot ilmaisevat yleensä runon esittäjän koti- tai synnyinpaikan.</item>
                        <item>paikka-, tallennusaika- ja tallentajatiedot ovat aineistossa sekä alkuperäisen kirjasarjan antamassa 
                            muodossa että pitäjittäin, vuosittain ja tallentajittain koodattuina. Tekstihakuja lukuunottamatta 
                            haut ja rajaukset kohdistuvat yhtenäistettyihin muotoihin.</item>
                        <item>jos runon tarkka tallennusaika ei ole tiedossa, se on koodattu vuosisadan aloitusvuodelle (esim. 1800).</item>
                        <item>tallentajat merkitsivät runoja muistiin hyvin vaihtelevin tavoin ja taustatiedoin. Osa kirjoitti 
                            tarkasti ylös esittäjän käyttämiä murremuotoja ja laulukieltä, osa ennemminkin oman murteensa tai 
                            suomen yleiskielen mukaan. Paikoin mukana on myös väärinymmärryksiä.</item> 
                        <item>kirjasarjan toimittajat täydensivät lyhenteinä merkittyjä sanoja ja säkeitä hakasulkumerkinnöillä parhaansa mukaan. 
                            Nämä eivät aina välttämättä vastaa esittäjän alkuperäistä runoa.</item>
                        <item>yleensä ei ole tiedossa, saneliko vai lauloiko esittäjä runonsa. Sanellessa sanat ja säkeet voivat lyhentyä 
                            tai puhekielistyä. Ilmeisesti monet tallentajat suosivat sanelemista.</item>
                        <item>alkuperäiset arkistokäsikirjoitukset voivat paikoin sisältää enemmän taustatietoja kuin SKVR- tai JR-kokoelmiin 
                            toimitetut tai kopioidut tekstit, ja käsikirjoitus voi antaa arvokasta tietoa tallentamistilanteesta. Tarkkoja 
                            tietoja etsiessä kannattaa siis tarkistaa myös nämä. Vanhimmat käsikirjoitukset on digitoitu ja niitä voi SKS:n 
                            arkiston ohella tarkastella myös <ref target="https://finlit.finna.fi">FINNA-palvelun</ref> kautta.</item>
                        <item>vaikka sekä tallentajat että SKVR:n toimittajat pyrkivät karsimaan kirjallisesti opitut runot, niitä 
                            otettiin jonkin verran mukaan sekä tarkoituksella – jos niissä oli myös selkeästi suullisia elementtejä – 
                            että vahingossa. Kirjalliset vaikutteet voivat selittää joitain pitkien runojen samankaltaisuuksia 
                            toisistaan etäisemmillä alueilla. JR-aineistoon on otettu mukaan myös selvästi kirjallisuudesta opittuja tai itse 
                            kirjalliseen tyylii sepitettyjä runoja.</item>
                        <item>etenkään varhaisimmat runonkerääjät eivät tallentaneet tietoja runojen laulajista, eikä aineistoa 
                            ole koodattu edes tunnettujen laulajien osalta. Tietoja esittäjistä kerättiin joidenkin 
                            niteiden loppuun laulajaluetteloiksi.</item>
                        <item>
                            osa runoista on julkaistu kokoelmassa useampaan kertaan, joskus vaihtelevilla paikkatiedoilla tai 
                                runotyyppinimillä varustettuna, joskus runon osina tai hieman eri tavoin toimitettuna versioina.
                            <list>
                                <item>esimerkiksi J. Länkelä toimitti ja yhdisteli Länsi-Inkerin keräelmästään paranneltuja 
                                    versioita, jotka on painettu Länsi-Inkerin osion ensimmäiseen niteeseen. Kun hänen alkuperäiset 
                                    kenttämuistiinpanonsa myöhemmin löytyivät, ne otettiin mukaan osion kolmanteen niteeseen.</item>
                                <item>etenkin varhaiset runomuistiinpanot kiersivät käsikirjoituksina oppineiston parissa, ja osasta 
                                    on arkistoon ja SKVR-kokoelmaan päätynyt useita versioita.</item>
                                <item>JR-aineisto sisältää kopioita myös SKVR-aineistosta. Esimerkiksi Carl Niclas Keckmanin kokoelmassa 
                                    on paljon kopioita Elias Lönnrotin aineistoista.</item>
                            </list>
                        </item>
                        <item>Monet Christfried Gananderin runot SKVR-niteessä XV ovat Matti Kuusen tekemiä hypoteettisia 
                            rekonstruktioita, joissa hän käytti hyväkseen paljon myöhempää aineistoa muilta alueilta. Ne eivät siis 
                            ole alkuperäisiä Gananderin tallentamia runoja, eikä niitä voi käyttää alkuperäisen kansanrunon tapaan. 
                            Kuusi ilmaisi käyttämänsä lähteet koodisarjoina runotekstien alaviitteissä ja selitti toimintatapansa 
                            esipuheessa.
                        </item>
                        <item>Kirjasarja sisältää osien V3 sekä VI2 liitteinä myös joitain toimitettuja kansanrunokokoelmia: näiden 
                            runot eivät siis välttämättä vastaa täysin alkuperäisiä tallennettuja runoja. Lisäksi toimitettuja ja 
                            esimerkiksi lehdissä julkaistuja runoja sisältyy myös etenkin 1800-luvun alkupuolen kokoelmiin.</item>
                    </list>
                </div>
                <pb n="3"/>
                <div xml:id="part3">
                    <head>Runolaulu, kalevalamittainen runous, vanhat runot</head>
                    <p>Samankaltainen runomuoto tunnetaan lähes kaikkien itämerensuomalaisten kielten parista: suomesta, karjalasta, 
                        inkeroisesta, vatjasta ja virosta. Runomitta on perinteen kielellisten piirteiden ja levinneisyyden 
                        perusteella todennäköisesti peräisin ajalta, jolloin nämä kielet eivät olleet vielä kehittyneet erilleen. 
                        Lajikirjo on laaja: esikristillisiä ja kristillisiä teemoja sisältäviä kertovia runoja, paikallisyhteisöjen 
                        ajankohtaisista asioista tai historiakäsityksistä kertovia runoja, moninaista lyriikkaa huolesta, surusta, 
                        ihmissuhteista ja -kohtaloista, työlauluja, vuodenkiertoon ja vuotuisjuhliin liittyviä runoja, kehtolauluja, 
                        häärunoja, lastenlauluja, loitsuja, sananlaskuja, arvoituksia, pilkkalauluja ja niin edelleen.</p>
                    <p>Aikana ennen luterilaisia virsiä, kirjallista runoutta ja riimillisiä kansanlauluja kalevalamittainen runous 
                        eli runolaulu oli keskeisin itämerensuomalainen runomuoto. Sen rinnalla eli myös vapaamittaisia itkuvirsiä 
                        sekä moninaisia proosakerronnan muotoja.</p>
                    <p>Pääosa runoaineistosta on tallennettu 1800-luvulla ja 1900-luvun alkupuoliskolla. Ensimmäinen SKVR-kokoelman 
                        runomuistiinpano on vuodelta 1564, viimeinen vuodelta 1939. Mikael Agricola julkaisi jo vuonna 1544 
                        Rukouskirjansa kalenteriosassa kalevalamitasta juontuvan sananlaskun ja lorun, mutta sananlaskuja ei ole 
                        kerätty kattavasti SKVR-kokoelmaan. 1600-luvulta lähtien laadittiin ja julkaistiin myös kirjallisia 
                        kalevalamittaisia runoja. Runoja on tallennettu myös SKVR:n toimittamisen jälkeen. Etenkin Virossa Setomaalla 
                        runoja lauletaan yhä katkeamattomana perinteenä, mutta esimerkiksi kalevalamittaiset Tuu tuu tupakkirulla tai 
                        Nuku nuku nurmilintu ovat lapsuudesta tuttuja monelle suomalaiselle.</p>
                    <p>Runojen ikä on monitahoinen kysymys. Jokainen tallennettu runo on laulajansa tai sanelijansa tallennushetkellä 
                        tuottama. Perinnealueesta, laulajasta sekä runon lajista ja tyypistä riippui, pyrittiinkö teksti toistamaan 
                        mahdollisimman perinteisenä vai loiko esittäjä omia säkeitään tai yhdistelikö perinteisiä aihelmia 
                        vapaasti. Kaikkina aikoina on myös luotu uusia runoja, usein aiempien ilmausten ja motiivien pohjalta. 
                        Yksikin runoteksti sisältää usein aihelmia ja ilmaisuja monilta eri aikakausilta. Kaikkina aikoina 
                        runoaihelmia on paitsi kulkenut itämerensuomalaisten kielten puhujien välillä, myös omaksuttu kieliryhmiltä, joiden kanssa on oltu kontaktissa.</p>
                    <figure type="standard">
                        <graphic url="/exist/apps/skvr/resources/images/2023_Elore_10_tallennushistoria.png"/>
                        <figDesc>SKVR-kokoelman (sininen), virolaisen ERAB-tietokannan (keltainen) sekä SKS:n julkaisemattomien 
                            runojen JR-kokoelman (punainen) aineisto aikajanalla tallennusajan mukaan. Pisteet merkitsevät yksittäisiä 
                            tallennusvuosia, kuvaaja on laskettu viiden vuoden keskiarvon mukaan. Vasemmalle on merkitty pisteillä 
                            ennen 1800-lukua tallennettu aineisto ja yläreunaan kaksi suurinta, kuvan ylittävää tallennusvuotta. 
                            Kuva: Eetu Mäkelä (Kallio et al. 2023).</figDesc>
                    </figure>
                </div>
                <pb n="4"/>
                <div xml:id="part4">
                    <head>Runojen kielet ja esittäjien etniset taustat</head>
                    <p>SKVR-aineistoa ei ole koodattu kielen tai esittäjän etnisyyden mukaan. Vienassa, Aunuksessa ja Raja-Karjalassa 
                        suurin osa aineistoa on tallennettu karjalankielisiltä laulajilta, Raja-Karjalassa osa suomenkielisiltä. 
                        Inkerin alueella merkittävä määrä on tallennettu inkeroisten asuttamista pitäjistä, paljon myös inkerinsuomalaisilta 
                        ja vatjalaisilta. Nykyisen Suomen sekä Ruotsin ja Norjan alueella pääosa tallennuksista on tehty suomenkielisiltä, 
                        mutta aineiston esittäjissä oli mukana myös karjalankielisiä, suomenruotsalaisia, romaneja ja saamelaisia. 
                        Karjalankielisiä ortodoksilaulajia eli tallennusaikana myös Kainuun Suomussalmen vienalaiskylissä sekä Ilomantsissa, 
                        ja jotkut Pohjois-Karjalan vanhat suvut periytyvät karjalankielisistä, alueella jo ennen Ruotsin 1600-luvun valloituksia 
                        asuneista suvuista.</p>
                    <p>SKVR-aineiston kattamat alueet olivat monikielisiä. Monikielisillä alueilla myös runoperinteet ovat olleet keskenään vuorovaikutuksessa. 
                        Nykyisen Suomen alueella puhuttiin vanhastaan etenkin suomea, ruotsia, 
                        saamea ja karjalaa, Venäjän Karjalan alueella karjalaa, lyydiä, vepsää, venäjää ja suomea, Inkerin 
                        maaseudulla taas inkeroista, vatjaa, suomea, viroa ja venäjää. Lauluja kulki myös kielirajojen yli, ja 
                        ihmiset lauloivat toistensa lauluja. Etenkin itämerensuomalaisten kielten välillä laulujen siirtyminen 
                        kielestä toiseen on ollut suhteellisen helppoa, ja vanhakantainen runokieli oli myös eri kielissä usein samankaltaisempi 
                        kuin puhekielet.</p>
                    <p>Runojen kielelliset piirteet eivät aina ole yksiselitteisiä. Toisaalta myös muistiinpanijoiden äidinkieli – 
                        yleensä suomi tai ruotsi – ja taidot vaikuttivat siihen, miten esityksen mukaisesti kielelliset piirteet tallentuivat.</p>
                    <p>Suomen suuriruhtinaskunnan ulkopuolella eläneet ortodoksiseen kirkkoon kuuluneet karjalan-, inkeroisen ja 
                        vatjankieliset yhteisöt eivät yleensä identifioituneet suomalaisiksi. Esimerkiksi Inkerin alueella uskonto 
                        oli etnistä identiteettiä merkittävämpi tekijä, joka ohjasi myös avioitumista. Ortodoksit inkeroiset ja 
                        vatjalaiset puhuivat itsestään venäjänuskoisina ja luterilaisista suomenuskoisina.</p>
                    <p>Venäjän valloittamaan Suomen suuriruhtinaskuntaan vuonna 1812 liitetyn Raja-Karjalan ja Karjalan Kannaksen 
                        tilanne oli hieman toisenlainen. Kuten Inkeriin, ortodoksisille karjalan- ja inkerinkielisille alueille oli 
                        jo 1600-luvulta 1700-luvulle kestäneen Ruotsin vallan ajan seurauksena muuttanut paljon suomenkielistä 
                        luterilaista väestöä. Kun Venäjä sitten liitti alueet suuriruhtinaskuntaan, myös karjalan- ja 
                        inkeroisenkieliset saattoivat puhua itsestään passin mukaan suomalaisina. Kuuluisasta Kannaksen inkeroiskylien 
                        ortodoksista runontaitajasta Larin Paraskesta puhutaan usein suomalaisena, samoin rajakarjalaisista 
                        laulajista.</p>
                    <p>Suomi, karjala ja inkeroinen ovat läheisiä sukukieliä. Suullisen kulttuurin aikana kielten rajat eivät olleet 
                        yksiselitteisiä: puheenparsi muuttui kylästä toiseen. Riittävän kaukana toisistaan asuvien oli jo vaikeampaa 
                        ymmärtää toisiaan. Suomen itämurteet ovat kielihistoriallisesti lähempänä karjalan kieltä kuin suomen kielen 
                        länsimurteita. 1600-luvulta lähtien inkeroisen kieli on ollut vahvassa kontaktissa suomen kielen kanssa, ja 
                        Inkerissä inkerinsuomi ja inkeroinen ovat monin paikon lähentyneet toisiaan, samoin kuin karjala ja suomi 
                        Raja-Karjalassa.</p>
                    <p>Etenkin 1900-luvun alussa karjalan ja inkeroisen kielistä oli tapana puhua suomen murteina. Tälle oli sekä 
                        tieteellisiä että poliittisia perusteita. Kielten rajat oli tapana määritellä paljon laajemmiksi kuin nykyään, ja 
                        poliittisesti haluttiin hahmottaa koko pohjoisten itämerensuomalaisten kielten alue yhtenä kokonaisuutena, 
                        jonka tulisi kuulua yhden valtion alle. Paikoin, kuten SKVR-kirjasarjan nimessä, suomalaisuuden alle 
                        laskettiin lähes kaikki sukukielet: suomea saatettiin käyttää merkityksessä “itämerensuomalainen”.</p>
                    <p>Nykyään karjalan ja inkeroisen kieli tunnustetaan omiksi kielikseen. Moni Suomessa elävä karjalankielinen 
                        tai inkeroisten jälkeläinen katsoo olevansa paitsi kansalaisuudeltaan, myös kieleltään ja etnisyydeltään 
                        suomalainen. Toisaalta monet niin Suomessa ja kuin Venäjälläkin asuvista karjalankielisistä katsovat olevansa 
                        etnisesti ja kielellisesti karjalaisia, inkeroisenkieliset ja heidän jälkeläisensä inkeroisia. Inkeroisen 
                        kieltä puhuvia on Venäjällä enää muutamia.</p>
                </div>
                <pb n="5"/>
                <div xml:id="part5">
                    <head>Runoperinteen nimitykset</head>
                    <p>Itämerensuomalaista vanhaa runoa on kutsuttu monilla eri nimillä. Laulajilleen runot olivat <hi rend="italics">lauluja, 
                        virsiä</hi> eli runoja tai <hi rend="italics">luettelemisia, lumoja</hi> ja <hi rend="italics">lukuja</hi> eli loitsuja tai runoja. 
                        Luettelemisiksi on kutsuttu myös itkuvirsiä. Kun sekä runo että virsi alkoivat viimeistään uuden 
                        ajan alussa tarkoittaa myös kirjallista runoa ja luterilaista virttä, hämärtyivät nämä merkitykset.</p>
                    <p>Kansanrunoihin pitkälti perustuvasta, Lönnrotin luomasta Kalevalasta lähtien on kansanrunoista puhuttu Kalevalan 
                        runoina, kalevalaisina runoina tai kalevalamittaisina runoina. Termejä on kritisoitu, sillä ne nimeävät paljon 
                        ennen Kalevalaa syntyneet runot kirjallisen teoksen mukaan, ja kantavat usein myös romantisoivia ja ihannoivia 
                        sävyjä. Toisaalta ne ovat yleisesti tunnettuja ja yksiselitteisiä. Niiden rinnalla on puhuttu myös 
                        itämerensuomalaisesta vanhasta tai suullisesta runoudesta tai kansanrunoudesta.</p>
                    <p>Nykyään käytetään usein käsitettä <hi rend="italics">runolaulu</hi>, jota käytettiin jo suomalaisissa 1600-luvun kirjallisissa 
                        lähteissä. 1800-luvun lopulla ja 1900-luvulla tutkijat käyttivät sitä usein muodossa runonlaulu. 
                        Viroksi käytetään usein nimitystä <hi rend="italics">regilaul</hi>. <hi rend="italics">Regi</hi> 
                        eli ‘tanssi’ juontuu saksan kielestä – suomeksi taas rekilaulu tarkoittaa päinvastoin uusimittaista 
                        riimillistä laulua.
                    </p>
                </div>
                <pb n="6"/>
                <div xml:id="part6">
                    <head>Runojen esittäminen</head>
                    <p>Runoja on lajista ja esitystilanteesta riippuen käytetty lauluina, resitaatioina, sopotuksina tai
                        rytmisenä puheena.</p>
                    <p>Runosävelmät olivat tyypillisesti yhden tai kahden runosäkeen pituisia ja sävelalaltaan suppeita. Laulaja 
                        saattoi joko toistaa sävelmää hyvin samankaltaisena tai muunnella sitä jopa niin, että sävelmäsäe ei laulun 
                        kuluessa toistunut kertaakaan täysin samanlaisena. Laulussa saattoi olla myös samanlaisina joka säkeen tai 
                        säeparin jälkeen toistuvia kertaumia eli refrengejä, ja runosäkeitä voitiin kerrata eri tavoin.</p>
                    <p>Laulaa voitiin yksin, kaksin tai joukolla. Jos laulajia oli useampia, laulettiin useimmiten esilaulajan ja 
                        jälestälaulajan tai kuoron vuorotteluna, joillain seuduilla kuten Virossa Kihnun saarella tai häälauluja Vienan 
                        Karjalassa myös kaikki yhdessä.</p>
                    <p>Monilla alueilla käytössä oli vanhakantaisempien sävelmien ohella myös muista laulun ja musiikin lajeista 
                        omaksuttuja laaja-alaisempia ja pidempiä sävelmiä. Loitsuja usein resitoitiin, sopotettiin tai puhuttiin 
                        rytmisesti, mutta joitain loitsuja myös laulettiin. Lastenloruja ja sananlaskuja saatettiin puhua, resitoida 
                        tai laulaa.</p>
                    <p>Kiinteä runomitta tarkoitti sitä, että periaatteessa minkä hyvänsä laulun saattoi esittää millä hyvänsä 
                        runosävelmällä. Käytännössä sävelmät määräytyivät etenkin Etelä-Karjalassa, Inkerissä ja Virossa usein 
                        laulutilanteen ja laulun lajin mukaan: oli esimerkiksi tanssisävelmiä, hääsävelmiä, vuotuisjuhlasävelmiä, 
                        kehtolaulusävelmiä, työlaulusävelmiä tai metsässä laulamisen sävelmiä. Lisäksi oli usein alueellisia tai 
                        paikallisia yleissävelmiä, joita voitiin käyttää monissa erilaisissa tilanteissa.</p>
                    <p>Suomen ja Vienan Karjalan alueella yleisin sävelmätyyppi oli viisi-iskuinen, usein kaksisäkeinen niin kutsuttu 
                        “Kalevalasävelmä”, josta oli paljon erilaisia muunnelmia. Inkerissä ja Virossa yleisimpiä olivat neli-iskuiset 
                        yksi- tai kaksisäkeiset sävelmätyypit. Vaikka laulua ei yleensä säestetty, runosävelmiä ja niiden kaltaista 
                        musiikkia voitiin soittaa myös kanteleella, jouhikolla ja vanhakantaisilla puhaltimilla, myös yhtä aikaa 
                        laulun kanssa.</p>
                    <p>Runosävelmämuistiinpanoja on julkaistu Suomen Kansan Sävelmiä -sarjan osissa IV:1 ja IV:2. Nämä löytyvät 
                        myös <ref target="http://esavelmat.jyu.fi/">Suomen Kansan eSävelmiä -tietokannasta</ref>. Karjalaisia ja 
                        inkeriläisiä äänitteitä on julkaistu Kalevala Heritage -levyllä (Ondine 1995), virolaisia sävelmiä 
                        <ref target="https://www.folklore.ee/pubte/eraamat/rahvamuusika/ee/index">Eesti rahvamuusika antoloogiassa</ref>. 
                        Virolainen <ref target="https://www.folklore.ee/regilaul/lugu/">Regilaulu lugu</ref> (Story of Runosong) -sivusto 
                        esittelee runolaulua perinteisten laulujen nykyäänitteiden avulla. <ref target="https://laul.setomaa.ee/">Seto Laulupärimus -sivusto</ref> 
                        keskittyy setonkieliseen moniääniseen perinteeseen, 
                        <ref target="https://www.folklore.ee/pubte/eraamat/vadjaisuri/en/index">Vadja ja isudi rahvalaulud</ref> taas 
                        vatjalaisten ja inkeroisten. Luterilaisen Suomen alueelta vanhoja äänitteitä ei lastenlauluja lukuunottamatta 
                        juuri ole, sillä perinteiset tavat laulaa runoa eivät äänitysmahdollisuuksien auetessa enää olleet yleisiä. </p>
                </div>
                <pb n="7"/>
                <div xml:id="part7">
                    <head>Runomitta</head>
                    <p>Kalevalamitta on perinteisesti riimitön ja säkeistötön runomuoto. Se koostuu yleensä 8–10-tavuisista säkeistä, 
                        jotka jaottuvat neljään runojalkaan eli kahdeksaan runoasemaan. Ensimmäisessä runojalassa voi olla 2–4 tavua, 
                        muissa on yleensä kaksi. Säkeen viimeinen tavu voi jäädä esittämättä. Joskus säkeet voivat olla tavanomaista 
                        lyhyempiä tai pidempiä, jopa kuudesta kahteentoista tavua. Eri alueilla ja eri aikoina runomitta on saanut 
                        erilaisia muotoja, usein suhteessa puhekielen kehityskulkuihin.</p>
                    <p>Kalevalamitassa säkeen sisäinen alkusointuisuus on runsasta, mutta se ei 
                        välttämättä sido kaikkia säkeen sanoja yhteen tai esiinny jokaisessa säkeessä. Monimuotoista parallelismia 
                        eli säkeenkertoa, saman asian toistamista tai täydentämistä peräkkäisissä säkeissä esiintyy. Runon 
                        lauserakenne mukailee säerakennetta.</p>
                    <p>Klassisessa kalevalamitassa pitkät pääpainolliset tavut sijoittuvat runojalan nousuun eli mitan painollisille 
                        kohdille, lyhyet pääpainolliset tavut laskuun eli mitan painottomille kohdille. Ensimmäistä runojalkaa tämä 
                        sääntö ei kuitenkaan koske, ja toisessakin jalassa siitä poiketaan useammin kuin säkeen loppupuoliskossa. 
                        Suomen kielessä pääpainolliset tavut ovat sanan alkutavuja, ja tavut ovat lyhyitä, jos ne loppuvat lyhyeen 
                        vokaaliin (e-, le-). Yhdyssanan osat käyttäytyvät kuin erilliset sanat. Muiden kuin pääpainollisten tavujen 
                        sijoittuminen on vapaata.</p>
                    <p>Säetyyppejä klassisessa kalevalamitassa on kaksi: normaalitrokee, jossa sanapainot ja runomitan painolliset 
                        asemat osuvat yksiin</p>
                    <p>vaka | vanha | Väinä-|möinen</p>
                    <p>ja murrelmasäe, jossa lyhyt pääpainollinen tavu (kuten i-) osuu säkeen painottomille osille</p>
                    <p>tietä-|jä i-|jän i-|kuinen. </p>
                    <p>Normaalitrokeen ja murrelmasäkeen osuus on usein noin puolet ja puolet. Etenkin suomen kielen länsimurteiden 
                        alueella sanojen lyhentyminen on vaikuttanut runomuotoon, ja välillä myös lyhyet pääpainolliset tavut 
                        asettuvat runosäkeen painollisiin asemiin. Tällöin murrelmasäkeitä esiintyy harvemmin.</p>
                </div>
                <pb n="8"/>
                <div xml:id="part8">
                    <head>SKVR:n aineisto ja toimitusperiaatteet</head>
                    <p>SKVR-sarja julkaistiin aluekohtaisina niteinä, jotka usein jaoteltiin runolajien tai -teemojen mukaan ja 
                        näiden alla paikkakunnittain. Lisäksi vuonna 1997 julkaistiin useita alueita koskeva täydennysosa. 
                        Toimitusperiaatteet vaihtelivat jonkin verran niteittäin, toimittajittain ja ajan myötä. Esimerkiksi 
                        Inkerin osat julkaistiin kerääjäkohtainen kokoelma kerrallaan. Julkaisuperiaatteista on tarkempia tietoja 
                        nidekohtaisissa esipuheissa.</p>
                    <p>Tärkeimpänä pidettiin Kalevalan myytti- ja sankarirunojen keskeisimpiä lähdeaineistoja. Tämän vuoksi 
                        ensimmäisinä julkaistiin vienankarjalaiset runot Maailmansyntyrunosta alkaen. Sähköisessä aineistossa 
                        runojen signumit noudattavat kirjasarjan järjestystä. Siten myös tietokantamuoto näyttää haetut runot usein 
                        kirjasarjan antamassa järjestyksessä. Koko runoluetteloa katsova saa ensimmäisenä luettavakseen 
                        Miihkaline Simanan Jyskyjärvellä vuonna 1835 Elias Lönnrotille laulaman Maailmansynnyn ja Kanteleen synnyn 
                        sisältävän runosikermän. Pääosin lyhyitä loitsuja, kehtolauluja ja lastenrunoja sisältävät Uudenmaan 
                        keräelmät taas tulevat aluekohtaisista niteistä viimeisinä.</p>
                    <p>Ensimmäisinä julkaistiin karjalankielisen alueen runot Vienasta ja Aunuksesta, sitten monikielisen Inkerin runot, 
                        seuraavaksi savolaiset, rajakarjalaiset ja pohjoiskarjalaiset runot sekä savolaismurteiden alueeseen kuuluvat 
                        Skandinavian metsäsuomalaisten runot. Tämän jälkeen siirryttiin länsimurteiden alueelle Varsinais-Suomeen, 
                        Hämeeseen, Satakuntaan ja Pohjanmaalle. Etelä-Karjalan (eli nykyisen Suomen Etelä-Karjalan, Laatokan Karjalan 
                        eteläisimmän osan sekä Karjalan kannaksen) ja Uudenmaan runot julkaistiin viimeisinä vuosina 1936–1948, ja 
                        näiden jälkeen vielä täydennysosa vuonna 1997.</p>
                    <figure type="pair">
                        <p>
                            <graphic url="/exist/apps/skvr/resources/images/map_octavo_collection_skvr_POEM_parishes.png"/>
                            <graphic url="/exist/apps/skvr/resources/images/map_octavo_collection_skvr_POEM_counties.png"/>
                        </p>
                        <figDesc>SKVR-kokoelman runosäkeet kartalla perinnealueittain ja pitäjittäin. Osassa runoja on vain 
                            perinnealuetason paikkatieto, eli ne eivät näy pitäjäkartalla. Kuva: Maciej Janicki, Kati Kallio, 
                            Jukka Saarinen &amp; Eetu Mäkelä (FILTER-hanke); karttapohja: Samppa Mäkelä, Jakob Lindström, Jukka 
                            Saarinen &amp; Kati Kallio.
                        </figDesc>
                    </figure>
                    <p>Karttakuvista näkyy toisaalta aineiston kattavuus, toisaalta sen painottuminen tietyille alueille. 
                        Karjalankielisillä alueilla Venäjän Karjalassa pitäjät olivat laajempia ja asutus paljon harvempaa, Länsi- ja 
                        Etelä-Suomessa taas pitäjät kooltaan paljon pienempiä, mutta asukasluvultaan suurempia. Pitäjän ja tekstin tasolla eniten 
                        aineistoa on SKVR-kokoelmassa Länsi-Inkerin Narvusista (3202 tekstiä), Larin Parasken kotipitäjästä 
                        Lempaalasta (2955 tekstiä) sekä Vienan Karjalan Vuokkiniemestä (2347 tekstiä), jonka Lönnrot mainitsi 
                        Kalevalan kannalta tärkeimmäksi pitäjäksi. Karttakuvien näyttämässä runosäkeiden määrässä taas korostuvat 
                        edellisten ohella Soikkola, Vuole, Suistamo, Ilomansi ja Kaprio. Karjalan ja Inkerin alueilta tallennetut runot ovat 
                        keskimäärin pidempiä kuin muualta kertyneet, ja ne sisältävät enemmän vanhakantaista epiikkaa, häälauluja ja 
                        vuotuisjuhliin liityviä lauluja sekä moninaisempaa lyriikkaa.</p>
                </div>
                <pb n="9"/>
                <div xml:id="part9">
                    <head>Runotyyppihakemisto</head>
                    <p>SKVR-kirjasarja sisältää vaihtelevin periaattein tehtyjä aluekohtaisia runotyypin ja aiheen mukaisia hakemistoja. Näiden pohjalta 
                        ja osin uusiksi analysoiden on 1980-luvulta lähtien luotu yhtenäistä SKVR-hakemistoa. Se jakautuu kahdeksaan 
                        pääluokkaan:</p>
                    <list type="numbered">
                        <item>1. Kertovat runot</item>
                        <item>2. Lyriikka</item>
                        <item>3. Erilaisissa tilanteissa</item>
                        <item>4. Häärunot</item>
                        <item>5. Lastenrunot</item>
                        <item>6. Loitsut</item>
                        <item>7. Erilaisia pieniä runoja</item>
                        <item>8. Sekalaisia runoja</item>
                    </list>
                    <p>Runotyyppejä näiden luokkien ja niiden sisältämien alaluokkien alla on kaikkiaan lähes 7500. Osaan 
                        runotyypeistä kuuluu vain yksi teksti, osaan useita satoja. Yksi runoteksti voi kuulua usean eri runotyypin 
                        alle.</p>
                    <p>Hakemiston laatimisperiaatteet vaihtelevat kategorioittain. Kertovat runot on jaoteltu runokokonaisuuden, 
                        teeman tai kertomusrakenteen mukaan, lyriikka taas pienempien aiheiden ja aihelmien mukaisesti. Loitsut on 
                        pyritty jaottelemaan funktion tai tilanteen mukaisesti. Häärunot on jaoteltu häärituaalin kulun mukaan. 
                        Etenkin loitsujen osalta runotyypin alle voi kuulua hyvinkin erilaisia tekstejä, tai samankaltainen teksti 
                        voi sijoittua usean otsikon alle, jos sitä tiedetään käytetyn erilaisiin tarkoituksiin.</p>
                    <p>Jo Inkerin osien toimittaja Väinö Salminen totesi, että yksiselitteistä hakemistoa oli vaikeaa tehdä, sillä 
                        runoaihelmat ja -ilmaisut liittyivät kokonaisuuksiksi monin erilaisin tavoin. Yksi aihelma saattaa liittyä 
                        moniin erilaisiin runotyyppeihin tai esiintyä itsenäisenä. Tarinoista saattaa olla monenlaisia versioita, ja 
                        laulaja saattoi yhdistellä niitä toisiinsa.</p>
                    <p>Senni Timonen on analysoinut inkeriläisten laulajien omia lajikäsityksiä. Nämä rakentuivat ennemminkin 
                        laulutilanteiden, aloitusaihemien ja esitystapojen kuin tekstien samankaltaisuuden pohjalle. Runotyyppi tai 
                        -aihelma saattoi kuulua useaan eri lajiin.</p>
                    <p>Etenkin lyhyiden fragmenttien tai viitteiden jaotteleminen runotyyppien alle on vaikeaa. Hakemistossa on 
                        merkitty asteriskilla * sellaiset tekstit, joiden suhde runotyyppiin on epävarma tai viittauksenomainen.</p>
                    <p>Osaan hakemiston runotyypeistä on liitetty selostus siitä, mitä tyyppi pitää sisällään tai millä perusteilla 
                        se on rajattu. Mukana on usein myös merkintöjä runotyypin aiemmin käytetyistä vaihtoehtoisista nimityksistä 
                        sekä sille läheisistä runotyypeistä.</p>
                    <p>Julkaisemattomien runojen JR-aineisto ei kuulu SKVR-hakemistoon. Arkistossa JR-aineistosta on olemassa 
                        SKVR-kirjasarjan osakohtaisten runotyyppien mukaan järjestetty keskeneräinen kortisto.</p>
                </div>
                <pb n="10"/>
                <div xml:id="part10">
                    <head>Julkaisemattomien runojen kokoelma</head>
                    <p>Julkaisemattomien runojen aineisto JR on SKVR-aineistoa täydentävä ja osin jopa sen kanssa päällekkäinen tarkistamaton 
                        ja toimittamaton kokoelma. Se sisältää virheitä, kaksoiskappaleita sekä epävarmoja ja mahdollisesti vääriäkin tietoja. 
                        Kalevalamittaisen suullisen perinteen ohella mukaan on otettu mukaan myös esimerkiksi leikinalkajaisloruja ja 
                        lastenlauluja, kirjallislähtöisiä runoja, riimillisiä lauluja, proosakerrontaa sekä satunnaisia karjalaisia itkuvirsiä, 
                        luonnonäänten jäljittelyitä, vienankarjalaisia joikuja ja jopa yksittäisiä saamelaisia joikuja. Mukana on myös esimerkiksi muutamia 
                        kerääjien saatekirjeitä ja tietoja informanteista eli aineistoa, joka ei sisällä runotekstejä.</p>
                    <p>Arkistossa olevaan julkaisemattoman aineiston kortistoon sisältyy yli 85 000 runotekstiä. Verkkopalvelussa tekstejä on 
                        JR-aineiston osalta 85 610 kappaletta. Tämä määrä saattaa muuttua, jos aineistossa havaitaan merkittäviä suoraan 
                        kopioituja aineksia tai siihen halutaan lisätä verkkoaineistoista vielä pois jääneitä tallenteita. Sähköiseen korpukseen 
                        on digitoinnin jälkeen lisätty Volmari Porkan pikakirjoituksista purettu osio.</p>
                    <p>Aineistoon ei toistaiseksi ole hakemistoa, eli se on käytettävissä vain sana- ja metatietohakujen eli tekstisisällön, tallennusajan, 
                        kerääjän, paikkakunnan ja signumin mukaan. Aiheenmukainen kortisto on käytettävissä SKS:n arkistossa, mutta se ei ole 
                        yhtenäinen uuden sähköisen SKVR-hakemiston kanssa. JR-aineisto ei myöskään enää täysin vastaa kortistoa, josta se on 
                        digitoitu: tekstejä ja niiden metatietoja on jonkin verran tarkistettu ja korjattu FILTER-hankkeessa vuosina 2021–2023.</p>
                    <p>JR:n tekstit ovat niin kutsuttua raakadataa. Niitä ei ole editoitu tieteelliseksi korpukseksi kuten SKVR. Metatietoja tai 
                        tekstejä ei pääosin ole tarkistettu. Esimerkiksi lyhennyksiä ei ole avattu, ja säkeen sisäiset korjausmerkinnät on 
                        kirjoitettu osaksi sanoja ja säkeitä. Tämä vaikuttaa tekstien haettavuuteen.</p>
                    <p>SKVR:n sähköisessä versiossa tekstin lähde on painettu SKVR-kirjasarja. Jos painetussa SKVR-aineistossa on alkuperäiseen 
                        arkistomuistiinpanoon nähden virhe, tästä voidaan tehdä sähköiseen aineistoon huomautus, mutta itse teksti säilytetään 
                        samana. JR:n lähde puolestaan on kopiokortin takana oleva alkuperäinen arkistokäsikirjoitus. Jos sähköisessä tekstissä 
                        on digitoinnista tai konekirjoitusvaiheesta juontuva virhe, se korjataan.</p>
                    <figure type="standard2">
                        <graphic url="/exist/apps/skvr/resources/images/map_npoems_jr.png"/>
                        <figDesc>JR-aineiston runot kartalla. Kartalla ei näy se osa aineistoa, joka ei sisällä pitäjäkohtaista paikkatietoa. 
                            Kuva: Maciej Janicki, Kati Kallio, Jukka Saarinen &amp; Eetu Mäkelä (FILTER-hanke); karttapohja: Samppa Mäkelä, 
                            Jakob Lindström, Jukka Saarinen &amp; Kati Kallio.</figDesc>
                    </figure>
                    <p>SKVR-aineistoon verrattuna JR on maantieteellisesti kattavampi ja tasaisempi. Etenkin Suomen länsimurteiden alueelta 
                        suuri osa aineistosta on lastenlauluja ja -loruja sekä uusimittaista aineistoa. Aineistossa on myös yksi runo Viron 
                        Pärnumaalta ja kaksitoista Setomaalta. </p>
                    <fw type="subHeader">Julkaisemattomien runojen historia</fw>
                    <p>Julkaisemattomilla runoilla (JR) tarkoitetaan SKS:n arkistossa olevaa kortistomuotoista kokonaisuutta, johon on aikanaan 
                        kopioitu arkiston kokoelmista niitä runoja, jotka eivät sisälly Suomen Kansan Vanhat Runot -julkaisuun. SKVR:n alueelliset 
                        osat julkaistiin vuosien 1908 ja 1948 välillä. Kun teossarja tuli valmiiksi, oli jo saman tien selvää, että se ei sisältänyt 
                        kaikkea tarpeellista. SKVR:stä oli jo toimitusvaiheessa jätetty pois uudenaikaiseksi, kirjallisvaikutteisiksi tai 
                        sopimattomaksi katsottua aineistoa. Lisäksi aluekohtaisten osien valmistumisten jälkeen oli SKS:n kokoelmiin ehditty 
                        tallentaa paljon uutta.</p>
                    <p>1960-luvun lopulla professori Matti Kuusi käynnisti hankkeen, joka tähtäsi tämän aineksen julkaisemiseen SKVR:n täydennysosina. 
                        SKS:n Kansanrunousarkiston kokoelmista inventoitiin ne runotekstit, joita ei löytynyt SKVR:stä tai jotka oli julkaistu 
                        puutteellisina. Inventaariolistan olisi periaatteessa pitänyt sisältää kaikki Kansanrunousarkistoon ennen vuotta 1970 
                        kertynyt runoaines, mutta kartoitustyö näyttää jääneen kesken eikä kaikkia keruusarjoja näin ollen ole mukana. 
                        Inventaariolistan perustella alettiin 1970-luvun puoliväliin mennessä kopioida tekstejä konekirjoittaen korteille.</p>
                    <p>Konekirjoittajien ohjeistukset eivät aina olleet kovin tarkkoja. Kortit järjestettiin niin kutsutuksi 
                        julkaisemattoman aineksen kortistoksi. Kortit olivat siinä kolmena kappaleena, jotka oli järjestetty kolmeksi 
                        osakortistoksi: 1) kerääjänmukaisesti, 2) paikkakunnan – laulajan mukaisesti ja 3) sisällönmukaisesti. 
                        Kortisto, joka valmistui 1990-luvun alussa, on ollut käytettävissä arkiston tiloissa.</p>
                    <p>SKVR:n täydennysosia tästä aineistosta ei kuitenkaan tehty kuin Elias Lönnrotin aineistojen osalta: osa julkaisematta 
                        jääneestä Lönnrotiana-kokoelmasta (303 kpl) julkaistiin osana SKVR XV:tä, mutta julkaisemattomiin siitä jäi vielä 1239 
                        tekstiä. Tähän niteeseen otettiin mukaan myös muuta aineistoa Volmari Porkalta, Henricus Florinukselta sekä Christfrid 
                        Gananderilta.</p>
                    <fw type="subHeader">Sisältö</fw>
                    <p>JR on koostettu inventoimalla arkistosta tiettyihin perinnelajeihin luokiteltuja julkaisemattomia aineistoja, ilmeisesti 
                        ainakin b1 eli kalevalamittainen runo tai laulu, b3 eli loitsu tai virpomisluku, b5 eli leikki, tanssi sekä 
                        b7 eli pilasaarna, pikapuhe, pyrkimäluku, käännetty sanonta, salakieli, kansanomainen parodia. Samalla poimittiin myös joitakin muita perinnelajeja, joita 
                        siihen asti ei oltu siirretty kopiokortistoon. Siten JR-korpus sisältää runo- ja loitsuaineistojen ohella myös 
                        esimerkiksi uusimittaista lauluperinnettä ja arvoituksia. Myös itkuvirret on todennäköisesti inventoitu ja kopioitu 
                        samassa hankkeessa. Varsinaisia itkuvirsiä ei JR-aineistoon paljoa sisälly – ne on luultavasti siirretty pääosin 
                        omaksi kortistokseen jo alussa.</p>
                    <p>Pääosin JR-aineisto on verrannollista SKVR:n kanssa. Syyt, miksi joku aineisto ei ole mukana SKVR:ssä, jakautuvat käytännössä 
                        neljään kategoriaan:</p>
                    <list type="numbered">
                        <item>1. Uudet vasta kunkin alueellisen osan julkaisun jälkeen kerätyt tekstit. Lukumääräisesti tämä lienee suurin syy 
                            julkaisemattomuuteen.</item>
                        <item>2. Tekstit, jotka eivät olleet käytettävissä tai joita ei löydetty julkaisua varten.</item>
                        <item>3. Uusi tai epäaidoksi katsottu runous, kuten rahvaanrunot, oppineiden runot ja kirjallisuudesta otetut vaikutteet, 
                            sekä ylipäätään itse tehdyiksi katsotut ”ei perinteiset” runot.</item>
                        <item>4. Seksuaaliperinne.</item>
                    </list>
                    <p>Kategoriat 3 – 4 ovat osin päällekkäiset, koska seksuaaliperinne on tavallista uudemmiksi katsotuissa lauluissa. 
                        Seksuaaliperinnettä, jota esiintyy mm. lemmenostoloitsuissa, on mukana SKVR:ssä, mutta aika monessa osassa 
                        sukupuolielimiin liittyviä sanoja on sensuroitu tyyliin ”k-ä”, ”v-u”. SKVR:ssa on jätetty myös runonosia julkaisematta 
                        kommentilla ”Jatko uutta runoa” tms. Näitä pyrittiin poimimaan julkaisemattomien runojen aineistoon.</p>
                    <fw type="subHeader">Formaatti</fw>
                    <p>Kopiokorttien formaatti on sama kuin arkiston muidenkin kopiokortistojen, eli ensin annetaan paikkakunta (”perinteen 
                        kotipaikka”) ja sen jälkeen kerääjän nimi ja tarkempi arkistosignum (sidossarja eli S-sarja tai kerääjäsidos sekä 
                        toisinnon numero) ja keruuvuosi. Sen alapuolella, tavallisesti väliviivalla aloitettuna, on tieto informantista tai 
                        muuta kontekstietoa. Oikeassa yläkulmassa on perinnealueen tunnus – perinnealue on johdettu suoraan paikkakunnan nimestä.</p>
                    <figure type="standard2">
                        <graphic url="/exist/apps/skvr/resources/images/IMG_8244.jpg"/>
                        <figDesc>JR-kokoelman kortteja</figDesc>
                    </figure>
                    <p>”Kerääjä” ei arkistokokoelmissa tarkoita välttämättä oikeaa kerääjää eli sitä, joka muistiinpanon on tehnyt, vaan 
                        paremminkin kokoelmaa, joka on luovuttanut aineiston arkistoon. Luovuttaja voi olla esimerkiksi yhteisö. Tieto 
                        kerääjästä löytyy usein alapuolisissa kontekstitiedoissa.  Samoin ”keruuvuosi” ei välttämättä viittaa 
                        todelliseen keruuvuoteen vaan aineiston arkistoon saapumisvuoteen. ”Perinteen kotipaikka” viittaa yleensä informantin 
                        koti- tai syntymäpaikkaan, tai paikkaan, jossa hän on runon oppinut.</p>
                    <p>Kerääjänmukainen kortisto sisältää aineistot juuri siinä järjestyksessä kuin ne kokoelmissa esiintyvät. Tämä on kortiston 
                        pääkappale (“masterkappale”). Aineiston digitointi tehtiin tästä kortistosta. Alueellinen kortisto on järjestetty 
                        alueittain, pitäjittäin ja pitäjän sisällä laulajien tai esittäjien mukaan, jos tämä tieto on olemassa. Aiheenmukainen 
                        kortisto on järjestetty alueittain, alueen sisällä pääsääntöisesti mukaillen  vastaavan SKVR-osan aiheenmukaista 
                        järjestystä. Aiheenmukaista kortistoa ei ole yhdenmukaistettu SKVR-hakemiston (tyyppihakemiston) kanssa eikä 
                        aiheenmukainen tieto ole mukana JR-korpuksessa. Kortisto on käytettävissä SKS:n arkistossa.</p>
                    <p>Tekstien kirjoituksessa on noudatettu SKVR:n tapaisia periaatteita, eli tekstit kirjoitetaan tarkasti sellaisenaan kuin 
                        ne ovat lähteessä eli käsikirjoituksissa. Pääeroja SKVR:n ja JR:n välillä on muutama.</p>
                    <list type="bulleted">
                        <item>SKVR:ssa lyhentäen ja tai muuten puutteellisesti merkityt sanat ja säkeet on täydennetty hakasulkeisiin, mutta JR:ssa 
                            tätä ei ole tehty.</item>
                        <item>SKVR:ssa teksteihin tehdyt korjailut ja muutokset on pääsääntöisesti tuotu esille alaviitteissä, kun taas JR:ssa 
                            muutokset ovat yleensä esitetty itse tekstissä. Tiedossamme ei ole kirjallista ohjetta siitä, miten korjaukset ja 
                            muutokset oli tarkoitus merkitä. Joitain yhteisiä piirteitä JR-aineistosta löytyy, mutta eri konekirjoittajilla on 
                            selvästi ollut omia käytäntöjään.</item>
                        <item>JR:ssä erikoismerkit on tehty kirjoituskoneella, jos mahdollista, tai jälkikäteen lisätty kynällä. 
                            Konekirjoittajat ovat saattaneet myös jättää erikoismerkit merkitsemättä tai yksinkertaistaneet transkriptiota 
                            (joskus tästä on erillinen huomautus tekstissä). Lisäyksiä on merkitty kauttaviivoilla, joskus rivien väliin 
                            tulleet lisäykset on laitettu rivien väliin (SKVR:n mukaisia asteriskeja * on käytetty myös mutta hyvin 
                            satunnaisesti). Kauttaviivoja on voitu käyttää myös muihin tarkoituksiin; usein niillä on merkitty 
                            konekirjoittajien omia kommentteja, kuten epäselvissä kohdissa käytettyjä kysymysmerkkejä /?/. Korjaukset 
                            eivät aina koske kokonaisia sanoja. Sähköisessä aineistossa nämä merkinnät johtavat välillä epäselvyyksiin ja 
                            erikoisen näköisiin säkeisiin.</item>
                        <item>SKVR:ssa tekstin suorasanaiset osuudet on esitetty pienemmällä fontilla. Koska konekirjoituksessa ei oikeastaan 
                            voi olla fonttieroja, suorasanaiset eivät JR-aineistossa erotu muuten kuin rivinvaihdoin.</item>
                        <item>Rivinvaihdoilla on JR-aineistossa monta merkitystä. Tyhjä rivi voi olla kerääjän tekemä jäsennys tai 
                            konekirjoittajan tulkinta jäsennyksestä, esimerkiksi otsikko, vaihto suorasanaisesta runotekstiin tai säkeistöjako 
                            uusimittaisissa lauluissa. Tyhjiä rivejä, jotka ovat vain erottaneet suorasanaista osiota tai otsikkoa muusta 
                            tekstistä, on poistettu, koska ero ilmaistaan sähköisessä tekstissä muulla tavoin.</item>
                    </list>
                </div>
                <pb n="11"/>
                <div xml:id="part11">
                    <head>Tallennushistoria</head>
                    <p>SKVR-kokoelman vanhin teksti on kirjanpitäjän vuonna 1564 tilikirjan irtolehdelle kirjoittama loitsu Ruton 
                        sanat. Varhaisimmat tekstit eivät ole varsinaisesti kansanperinteen dokumentointia varten tehtyjä, vaan muita 
                        tarkoituksia varten ylös kirjoitettuja. Laajin joukko koostuu 1600-luvun oikeudenkäyntipöytäkirjoihin 
                        tallentuneista loitsuista.</p>
                    <p>1700-luvulla Turun yliopiston oppineet alkoivat tallentaa runoja laajemmin. Yleensä runojen yhteyteen ei 
                        merkitty mitään oheistietoja, edes tallennusseutua, ja oppineet kopioivat niitä toisiltaan. Kiitos kopioiden 
                        ja kirjoihin painettujen runonäytteiden, Turun palo vuonna 1827 ei tuhonnut kaikkea tallentunutta aineistoa. 
                        Ajalta ennen 1800-lukua on aineistossa kuitenkin vain noin 800 tekstiä, suurin osa näistä Christfried 
                        Gananderin sanakirjakäsikirjoituksesta ja teoksesta <hi rend="italics">Mythologia Fennica</hi>.</p>
                    <p>1800-luvun alussa erityisesti Sakari Topelius vanhempi, A. I. Arwidsson sekä K. A. Gottlund tekivät merkittäviä 
                        tallennuksia erityisesti Savosta, Kainuusta ja Pohjanmaalta, Topelius myös vienankarjalaisilta 
                        laukkukauppiailta. Vuosisadan alkupuoliskon merkittävin tallentaja oli Elias Lönnrot, jonka tallennukset ovat 
                        määrältään, monipuolisuudeltaan ja maantieteelliseltä laajuudeltaan ainutlaatuisia. Yksi vuonna 1831 
                        perustetun Suomalaisen Kirjallisuuden Seuran tehtävistä oli Lönnrotin tallennustyön ja eeposhankkeen 
                        tukeminen. Hän oli ainoa, joka yhä uudestaan suuntasi myös Suomesta käsiin katsottuna vaikeakulkuiseen Vienan 
                        Karjalaan. Toisten tallentajien retket näin kauas olivat yksittäisiä.</p>
                    <p>Kalevalan ensimmäisen version ilmestyminen vuonna 1835 innosti myös muita tallennustyöhön. Määrällisesti 
                        merkittävin oli D. E. D. Europaeus, joka juuri ennen Kalevalan toisen version ilmestymistä vuonna 1849 
                        tallensi muutaman vuoden aikana Lönnrotiakin laajemman kokoelman. Vuosisadan puolivälistä lähtien 
                        tallentaminen väheni, mutta lähti 1880-luvulla ennen näkemättömään nousuun. Taustalla oli 
                        kansanrunoudentutkimuksen synty ja halu saada tutkittavaksi suullista runoutta kattavasti kaikilta seuduilta 
                        ja yhä laajemmalla lajikirjolla. Siinä missä kansanrunojulkaisuja varten tallennettaessa päähuomio oli vielä 
                        tallentamattomissa runoissa, aihelmissa ja ilmaisuissa, tutkimuksen kannalta olivat kiinnostavia myös melko 
                        samanlaisetkin, vain hieman toisistaan poikkeavat versiot sekä tiedot laulajista.</p>
                    <p>SKS maksoi tallentajille matkastipendejä, ja aineistoja kertyi sen kokoelmiin. Aineistoja tallensivat ja lähettivät 
                        myös yksityishenkilöt oma-alotteisesti. Kokoelmia alettiin oman talon valmistumisen jälkeen vuonna 1890 
                        järjestää systemaattisemmin. Jo 1800-luvun lopulla oli myös pyrkimyksiä 
                        “Kalevalan lähdeaineiston” julkaisemiseksi. SKVR-sarjan ensimmäinen osa ilmestyi vuonna 1908.</p>
                    <p>1900-luvun puolella alkoi tallentua runsaammin aineistoa myös aiemmin vähemmälle huomiolle jääneiltä suomen 
                        länsimurteiden alueilta. Opiskelijat, koululaiset ja kotiseutuaktiivit osallistuivat myös tallentamiseen.</p>
                    <p>Runoja on tallennettu käsin kirjoittamalla, usein lyhenteitä käyttäen, sekä vahalieriöille, 
                        lakkalevyille, sotien jälkeen magneettinauhoille tai uudemmille äänitysvälineille tallentaen. Suurin osa 
                        aineistoa on tallennettu ainoastaan tekstinä: sävelmien tallentajat liikkuivat yleensä erikseen ja kirjoittivat 
                        sekä runoa että sävelmää vihkoihinsa vain muutamia säkeitä. Ensimmäiset äänitykset olivat 
                        teknologisista syistä enimmillään muutaman minuutin mittaisia.</p>
                    <p>Tallentamisen tavoitteet ja menetelmät sekä tallentajien suhteet paikallisiin väestöihin vaihtelivat sekä ajan 
                        myötä että tallentajittain ja paikkakunnittain. Eri tallentajia kiinnostivat eri perinne- ja runolajit ja eri ihmisryhmät. 
                        Etenkin syrjäisemmillä alueilla, suuriruhtinaskunnan ulkokopuolella ja ortodoksiväestön keskuudessa 
                        tallentaminen oli usein vaikeampaa ja tallentajienkin ennakkoluulot vahvempia. Runonkerääjillä oli usein 
                        ihanteellisia mielikuvia siitä, mitä he olivat tallentamassa, ja pettymys saattoi olla kova, jos pitkiä, eheitä, 
                        vanhoja, poeettisesti täyteläisiä ja mitaltaan säännöllisiä runoja olikin vaikea löytää, tai jos esittäjät 
                        eivät vastanneet mielikuvia arvokkaista muinaisuuden välittäjistä.</p>
                    <p>1900-luvulle tultaessa yhteiskunnan hierarkkisuus oli hieman loiventunut ja toisaalta tallentajia ja oppineita 
                        oli alkanut nousta enemmän myös alemmista yhteiskuntaluokista. Tallentamassa kulki myös naiskerääjiä. Kaikki 
                        tämä monipuolisti tallentamista. Toisaalta samaan aikaan yhteiskunta oli suuressa kirjallistumisen, 
                        teollistumisen ja muun modernisoitumisen tuottaman muutoksen tilassa, mikä vaikutti myös suullisiin 
                        kulttuureihin. Monin paikoin vanhat lauluperinteet ja rituaalit alkoivat jäädä käytöstä.1900-luvun myötä 
                        tallenteissa alkaa näkyä entistä vahvemmin vanhojen aikojen ja esittäjien lapsuusaikojen muistelemisen sävyä.</p>
                </div>
                <pb n="12"/>
                <div xml:id="part12">
                    <head>Digitointihistoria</head>
                    <p>Aineistojen digitointi on paljolti riippuvaista aiemmasta tallennus- ja järjestelyhistoriasta ja siitä, 
                        missä muodossa aineisto ja sen metatiedot ovat eri aikoina olleet.</p>
                    <p>Vuonna 1998 SKS:n kansanrunousarkisto ehdotti Viron kansanrunousarkistolle yhteistyötä runoaineistojen 
                        digitoimiseksi – aloite oli tullut aiemmin akateemikko Arvo Krikmanilta. Työ aloitettiin Viron 
                        Kansanrunousarkistossa Krikmanin johtamana SKVR-aineistosta 2000-luvun alussa. Tarkoituksena oli 
                        saattaa teossarja mahdollisimman pitkälti alkuperäistä vastaavaan sähköiseen tekstimuotoon. Sama ryhmä 
                        jatkoi ensin SKS:ssa kuvatun julkaisemattoman aineiston kortiston ja sitten virolaisen kortistoaineiston 
                        parissa.</p>
                    <p>Arvo Krikmann rakenteisti tekstimuotoon digitoidun SKVR-aineiston xml-muotoon keskusteltuaan rakenteesta 
                        Jukka Saarisen ja Pasi Klemettisen kanssa. Jukka Saarinen tarkisti ja korjasi aineistoa, antoi kullekin 
                        tekstille ID-tunnisteen, koodasi kerääjä-, paikka- ja vuositiedot yksiselitteisiksi atribuuteiksi ja 
                        yhtenäisti erikoismerkkien koodiston Unicode-pohjaiseksi. </p>
                    <p>Julkaisemattomien runojen (JR) osalta metatietojen ja erikoismerkkien normaalistamista ei tehty, ja korpus 
                        oli vuoteen 2022 asti käytettävissä vain SKS:n arkiston tekstitiedostoina sekä manuaalisena kortistona. 
                        FILTER-hankkeessa Jukka Saarinen ja Maciej Janicki ovat normaalistaneet JR-korpuksen paikka-, aika ja 
                        kerääjänimitiedot, ja Saarinen on tehnyt aineistoon jokin verran korjauksia. Korpusta ei ole kuitenkaan 
                        kattavasti tarkistettu, ja etenkin paikkatiedoissa on yhä epäjohdonmukaisuuksia. JR-korpus julkaistaan sähköisenä myöhemmin.
                    </p>
                    <p>Korpusten  perusrakenne on yksikkötasolla sama: metatiedot (paikka, aika, kerääjänimi tai aineiston 
                        luovuttanut toimija, arkistosignum, vapaa metatietokenttä), vapaa tekstikenttä ja itse runoteksti säkeittäin 
                        aseteltuna sekä joskus vapaata tekstiä, alaviitteitä tai kommentaaria myös runotekstin jälkeen. Runoteksti 
                        noudattaa yleensä alkuperäisen lähteen kieliasua – SKVR-korpuksessa toimittajien täydennykset on merkitty 
                        hakasulkeisiin. SKVR-aineistossa on käytössä Jukka Saarisen laatima säännöstö, joka tekstihakujen 
                        helpottamiseksi poistaa diakriittiset merkit ja erikoismerkit. Teksti näytetään verkkopalvelussa kuitenkin 
                        julkaisua vastaavassa muodossa erikoismerkkeineen.
                    </p>
                    <p>SKVR-verkkopalvelua (2024–) varten Niklas Alén on muokannut korpuksen XML-koodauksen TEI-muotoon. 
                    </p>
                </div>
                <pb n="13"/>
                <div xml:id="part13">
                    <head>Korpusmuutokset</head>
                    <fw type="authors">Jukka Saarinen</fw>
                    <p>Edelliseen SKVR-palveluun (2005–2024) verraten sekä korpuksen dataa että rakennetta on korjattu ja tarkennettu. 
                        Korpusta käytettäessä on mainittava sen versio, ja vanhoja versioita ei kannata käyttää.</p>
                    <p><hi rend="italics">Paikkatiedot</hi></p>
                    <p>Paikkatietojen koodausvirheet, jotka ovat aiheuttaneet hakujen kohdentumisen vääriin paikkoihin, on korjattu.</p>
                    <p>Paikat on myös kohdistettu siten, että sekä hakutulokset että paikkojen sijoittaminen kartalle on mahdollista tehdä 
                        aiempaa yksiselitteisemmin. Koska paikkatietojen pohjana olevat pitäjä- ja seurakuntarajat sekä -nimet ovat 
                        muuttuneet aineiston kartunta-ajan kuluessa, on käytetty suunnilleen 1900-luvun alun aluejakoja ja nimityksiä. 
                        Esimerkiksi Karkkila on Pyhäjärvi Ul., Kalanti on Uusikirkko Tl. On syytä huomioida, että maalais(seura)kunnat 
                        ja niihin sisältyvät kaupungit eivät aina erotu hauissa, koska kerääjät ovat tavallisesti käyttäneet tämänkaltaisia 
                        nimiä paikkaa tarkemmin erottelematta.</p>
                    <p>Edellisessä versiossa erillisinä alueina olleet Ruija, Länsi-Pohja, metsäsuomalaisten alueet ja Tverin / Valdain Karjala 
                        on jaettu pienempiin alueisiin, kuntiin tai seurakuntiin.</p>
                    <p>FILTER-hankkessa on tuotettu SKVR-aineiston paikkakoodausta vastaava karttapohja, joka on tarkoitus avata vapaaseen käyttöön.
                    </p>
                    <p><hi rend="italics">Kerääjätiedot ja vuositiedot</hi></p>
                    <p>
                        Kerääjien ja vuositietojen koodauksissa havaittuja virheitä on korjattu. Tarkemmat päivämäärät, silloin kun ne ovat tiedossa, 
                        tarjotaan entisten varioivien tekstikenttämerkintöjen lisäksi myös koodattuina päiväyksinä.</p>
                    <p><hi rend="italics">Runotekstit</hi></p>
                    <p>Havaittuja virheitä on korjattu.</p>
                    <p><hi rend="italics">Alaviitteet</hi></p>
                    <p>Alaviitteissä on ollut runsaasti skannausvirheitä. Monessa tapauksessa alaviitteitä on myös kohdistettu väärään 
                        toisintoon. Viitenumeroita on puuttunut ja joitain viitteitä on jäänyt skannaamatta. Alaviitteiden rakenteistamisen 
                        yhteydessä havaitut virheet on korjattu (ks. jäljempänä).</p>
                    <p>Jo painetussa SKVR:ssä on alaviitteissä virheitä. Tyypillisimmillään alaviitteitä puuttuu tekstistä, tekstissä 
                        olevaan numeroon ei liity viitettä tai alaviitteet on sijoitettu väärään toisintoon. Tekstistä puuttuvat 
                        alaviitenumerot on lisätty, mikäli tekstikohta on täysin yksiselitteisesti voitu kohdistaa oikeaan alaviitteeseen. 
                        Joissain tapauksissa alaviitenumero saattaa puuttua painetusta lähteestä, mutta se on myöhemmin lisätty 
                        digitaaliseen versioon. Osa alaviitteistä voidaan tulkita toisintokohtaisiksi kommenteiksi eikä tekstistä 
                        välttämättä löydy viitettä vastaavaa numeroa.</p>
                    <p>Alaviitteet on tehty omiksi yksiköikseen siten, että tekstissä oleva viitenumero on yhdistetty vastaavaan 
                        alaviitetekstiin. Tekstin saa näkyville, kun vie osoittimen viitenumeron päälle. Tekstin lopussa on painetun 
                        teoksen tapaan kaikki alaviitteet järjestyksessä. On huomattava, että jo painetun SKVR:n alaviitteissä on virheitä, 
                        minkä vuoksi kaikki viitetekstit eivät tule näkyviin, eikä kaikkiin viitteisiin löydy tekstistä numeroa.</p>
                    <p><hi rend="italics">Säenumerot</hi></p>
                    <p>SKVR:n painettu versio numeroi säkeet – tai joskus rivit – viiden numeron välisin säenumeroin. Painetussa tekstissä 
                        ne erottuvat marginaalissa olevana pienempänä numerona. Vanhassa korpusversiossa säenumerot olivat erottamaton osa 
                        säettä, uudessa versiossa ne erottuvat säkeestä lihavoituna rivinylisenä kirjaimena säkeen alussa. Ne eivät ole 
                        mukana erikoismerkittömässä tekstissä tai tekstihaussa.</p>
                </div>
                <pb n="14"/>
                <div xml:id="part14">
                    <head>Kirjallisuutta ja lähdeaineistoja</head>
                    <p>Anttonen, Pertti. 2005. <hi rend="italics">Tradition through Modernity: Postmodernism and the Nation-State in Folklore 
                        Scholarship</hi>. Helsinki: Finnish Literature Society. <ref target="https://doi.org/10.21435/sff.15">https://doi.org/10.21435/sff.15</ref>.</p>
                    <p>Frog 2019. The Finnic Tetrameter – A Creolization of Poetic Form? Teoksessa <hi rend="italics">Studia Metrica et Poetica</hi>, 
                        6(1): 20–78. <ref target="https://ojs.utlib.ee/index.php/smp/article/view/smp.2019.6.1.02/10407">https://ojs.utlib.ee/index.php/smp/article/view/smp.2019.6.1.02/10407</ref>
                    </p>
                    <p>Jevsejev, V. Ja., toim. 1950. <hi rend="italics">Karelskije epitšeskije pesni. Leningrad: Akademija nauk SSSR, Karelo-finski 
                        filial AN SSSR, Institut istorii, jazyka i literatury</hi>.</p>
                    <p>Harvilahti, Lauri 2013. “The SKVR Database of Ancient Poems of the Finnish People in Kalevala Meter and the 
                        Semantic Kalevala.” <hi rend="italics">Oral Tradition</hi> 28(2): 223−232. Luettu 22.4.2023. 
                        <ref target="http://journal.oraltradition.org/issues/28ii/harvilahti">http://journal.oraltradition.org/issues/28ii/harvilahti</ref>.</p>
                    <p>Harvilahti, Lauri. 2019. History of Computational Folkloristics in Finland and Some Current Perspectives. 
                        Teoksessa <hi rend="italics">Folkloristics in the Digital Age</hi>, toimittaneet Pekka Hakamies ja Anne Heimo, 
                        158−175. Helsinki: Suomalainen Tiedeakatemia.</p>
                    <p>Hautala, Jouko. 1950. <hi rend="italics">Suomen kansan vanhojen runojen julkaisutyön vaiheita</hi>. Eripainos SKVR-sarjan osasta XIV. 
                        Helsinki: Suomalaisen Kirjallisuuden Seura.</p>
                    <p>Jaago, Tiiu 2010. ”Traditsioon ja regilaul folkloristika muutuvas kontekstis.” 
                        <hi rend="italics">Keel ja kirjandus</hi> 53(8): 592−610.</p>
                    <p>Järv, Risto. 2016. ”The Singing Wolf Meets His Kin Abroad: Web-Based Databases of the Estonian Folklore 
                        Archives”. <hi rend="italics">Estudis de Literatura Oral Popular. Studies in Oral Folk Literature</hi> 5: 29−44. Luettu 22.4.2023. 
                        <ref target="https://raco.cat/index.php/ELOP/article/view/327998">https://raco.cat/index.php/ELOP/article/view/327998</ref>.</p>
                    <p>Järv, Risto ja Mari Sarv. 2014. “From Regular Archives to Digital Archives.” Teoksessa <hi rend="italics">Corpora ethnographica 
                        online. Strategies to digitize ethnographical collections and their presentation on the Internet</hi>. Rostocker 
                        Studien zur Volkskunde und Kulturgeschichte 5, toimittanut Christoph Schmitt, 49−60. Münster: Waxmann Verlag 
                        GmbH.</p>
                    <p>Kalkun, Andreas. 2015. <hi rend="italics">Seto laul eesti folkloristika ajaloos: Lisandusi representatsiooniloole</hi>. 
                        Tartto: Eesti Kirjandusmuuseumi Teaduskirjastus.</p>
                    <p>Kallio, Kati, Frog ja Mari Sarv. 2017. What to Call the Poetic Form: Kalevala-Meter or Kalevalaic Verse, regivärss, 
                        Runosong, the Finnic Tetrameter, Finnic Alliterative Verse, or Something Else? <hi rend="italics">RMN Newsletter</hi> 12–13: 94–117. 
                        <ref target="http://hdl.handle.net/10138/305420">http://hdl.handle.net/10138/305420</ref>.</p>
                    <p>Kallio, Kati, Maciej Janicki, Eetu Mäkelä, Liina Saarlo, Jukka Saarinen &amp; Mari Sarv 2023: 
                        Eteneminen omalla vastuulla. Lähdekriittinen laskennallinen näkökulma sähköisiin kansanrunoaineistoihin. 
                        <hi rend="italics">Elore</hi> 30(1): 59−90. <ref target="https://doi.org/10.30666/elore.126008">https://doi.org/10.30666/elore.126008</ref>
                    </p>
                    <p>Klemettinen, Pasi, toim. 2006. ”Ei se synny synnyttämättä”. Selvitys digitointiprojektin vaiheista ja 
                        työprosesseista. Helsinki: Suomalaisen Kirjallisuuden Seura. Luettu 22.4.2023. 
                        <ref target="https://www.finlit.fi/sites/default/files/mediafiles/tutkimus/elias_loppuraportti.pdf">https://www.finlit.fi/sites/default/files/mediafiles/tutkimus/elias_loppuraportti.pdf</ref>.</p>
                    <p>Krohn, Kaarle. 1916. <hi rend="italics">Suomen kansan vanhojen runojen julkaisu</hi>. Porvoo: WSOY.</p>
                    <p>Kundozerova, Maria. 2022: “Baza dannyh “Karelskije runy”: ideja sozdanija, kontseptsija, perspektivy.” <hi rend="italics">Almanah 
                        severojevropejskih i baltijskih issledovanij</hi> 7: 233−240. 
                        <ref target="http://dx.doi.org/10.15393/j103.art.2022.2386">http://dx.doi.org/10.15393/j103.art.2022.2386</ref>.</p>
                    <p>Kurki, Tuulikki, toim. 2004. <hi rend="italics">Kansanrunousarkisto, lukijat ja tulkinnat</hi>. Helsinki: 
                        Suomalaisen Kirjallisuuden Seura.</p>
                    <p>Kuusi, Matti 1949. <hi rend="italics">Sampo-eepos. Typologinen analyysi</hi>. SUSA XCVI. Helsinki.</p>
                    <p>Kuusi, Matti ja Ülo Tedre. 1979. “Regivärsilise ja kalevalamõõdulise laulutraditsiooni vahekorrast: Dialog 
                        üli lahe.” <hi rend="italics">Keel ja kirjandus</hi> 22: 70−78.</p>
                    <p>Kuutma, Kristin ja Tiiu Jaago, toim. 2005. <hi rend="italics">Studies in Estonian Folkloristics and Ethnology. A Reader and 
                        Reflexive History</hi>. Tartto: Tartu University Press.</p>
                    <p>Kõiva, Mare. 2019. <hi rend="italics">Eesti loitsud I. Arstimissõnad I</hi>. Tartu: EKM Teaduskirjastus.</p>
                    <p>Laaksonen, Pekka ja Jukka Saarinen, toim. 2004. <hi rend="italics">Arkiston avain: Kansanrunousarkiston kortistot, hakemistot, 
                        luettelot, lyhenteet</hi>. 2. uud. laitos. Helsinki: SKS.</p>
                    <p>Laugaste, Eduard. 1975. <hi rend="italics">Eesti rahvaluule</hi>. Tallinn: Valgus.</p>
                    <p>Lavonen, N. A., toim. 1989. <hi rend="italics">Kiestingin kansanlauluja. Pesennyj folklor kestengskih karel</hi>. 
                        Petrozavodsk: Karelija.</p>
                    <p>Leino, Pentti 1986. <hi rend="italics">Language and metre. Metrics and the metrical system of Finnish</hi>. Helsinki: SKS.</p>
                    <p>Leino, Pentti 2002 [1975]. Äidinkieli ja vieras kieli: rahvaanrunouden metriikkaa. Teoksessa <hi rend="italics">Mittoja, muotoja, merkityksiä</hi>. Helsinki: SKS, 207–230. [Kalevalaseuran vuosikirja 55 (1975) s. 26–48.]
                    </p>
                    <p>Mironova, V. P., toim. 2006. <hi rend="italics">Epitšeskije pesni Južnoj Karelii. Anuksen karjalazien eeppizet pajot</hi>. Petrozavodsk: Periodika.</p>
                    <p>Oras, Janika. 2008. <hi rend="italics">Viie 20. sajandi naise regilaulumaailm. Arhiivitekstid, kogemused ja mälestused</hi>. 
                        Tartu: Eesti Kirjandusmuuseumi Teaduskirjastus.</p>
                    <p>Saarinen, Jukka. 2001. Kalevalaic Poetry as a Digital Corpus. <hi rend="italics">FF Network</hi> 22 (2001): 4−9. 
                        <ref target="https://www.folklorefellows.fi/kalevalaic-poetry-as-a-digital-corpus/">https://www.folklorefellows.fi/kalevalaic-poetry-as-a-digital-corpus/</ref></p>
                    <p>Sarajas, Annamari. 1956. <hi rend="italics">Suomen kansanrunouden tuntemus 1500−1700-lukujen kirjallisuudessa</hi>. Porvoo: WSOY.</p>
                    <p>Sarv, Mari. 2019. ”Poetic Metre as a Function of Language. Linguistic Grounds for Metrical Variation in Estonian 
                        Runosongs”. <hi rend="italics">Studia Metrica et Poetica</hi> 6 (2): 102−48. 
                        <ref target="https://doi.org/10.12697/smp.2019.6.2.04">https://doi.org/10.12697/smp.2019.6.2.04</ref>.</p>
                    <p>Sarv, Mari ja Janika Oras. 2020. ”From Tradition to Data: The Case of Estonian Runosong.” 
                        <hi rend="italics">ARV. Nordic Yearbook of Folklore</hi> 76: 105−17. 
                        <ref target="https://gustavadolfsakademien.bokorder.se/svSE/serie/140/arv">https://gustavadolfsakademien.bokorder.se/svSE/serie/140/arv</ref>. (Luettu 23.4.2023.)</p>
                    <p>Siikala, Anna-Leena 1994. Transformations of the Kalevala Epic. Teoksessa <hi rend="italics">Songs beyond the Kalevala. Transformations 
                        of Oral Poetry</hi>. Toim. Anna-Leena Siikala &amp; Sinikka Vakimo. Helsinki: SKS, 15–38.</p>
                    <p>Tarkka, Lotte. 2005. <hi rend="italics">Rajarahvaan laulu. Tutkimus Vuokkiniemen kalevalamittaisesta runokulttuurista 1821−1921</hi>. Helsinki: SKS.</p>
                    <p>Tarkka, Lotte, Heidi Haapoja-Mäkelä ja Eila Stepanova. 2019. ”Kalevalaisuus, kieli-ideologiat ja suomalaisuuden 
                        myytit”. Teoksessa <hi rend="italics">Eurooppa, Suomi, Kalevala. Mikä mahdollisti Kalevalan?</hi> Kalevalaseuran vuosikirja 98, 
                        toimittaneet Ulla Piela, Pekka Hakamies ja Pekka Hako, 79−106. Helsinki: SKS.</p>
                    <p>Timonen, Senni. 2004. <hi rend="italics">Minä, tila, tunne. Näkökulmia kalevalamittaiseen kansanlyriikkaan</hi>. Helsinki: SKS.</p>
                    <p>Väisänen, A. O. 1917. <hi rend="italics">Suomen kansan sävelmäin keräys: Vaiheet ja tulokset</hi>. Helsinki: SKS.</p>
                </div>
            </div>
        </body>
    </text>
</TEI>